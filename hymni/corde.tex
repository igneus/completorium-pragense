\paragraph{Corde natus ex Parentis}
ante mundi exordium
alpha et o cognominatus
ipse fons et clausula
omnium quae sunt, fuerunt
quaeque post futura sunt
saeculorum saeculis.

O beatus partus ille
virgo cum puerpera
edidit nostram salutem
feta sancto spiritu.
Et puer redemptor orbis
os sacratum pertulit
saeculorum saeculis.

Psallat altitudo coeli
psallant omnes angeli
quicquid est virtutis
usque psallat in laudem Dei
nulla linguarum silescat
vox et omnis consonet
saeculorum saeculis.

Ecce quem vates vetustis
concinebant saeculis
quem prophetarum fideles
pagine spoponderant emicant
promissus olim
cuncta collaudent Deum
saeculorum saeculis.

Te senes et te iuventus
parvulorumque chorus
turba matrum virginumque
simplices puellulae
voce concordes
pudicis perstrepent concentibus
saeculorum saeculis.

Tibi Christe sit cum Patre
hagioque Spiritu
hymnus melos laus perenis
gratiarum actio
honor virtus victoria
regnum aeternaliter
saeculorum saeculis.
Amen.\footcite[68r]{bp1502}
\edissue{Fix line-breaks}
