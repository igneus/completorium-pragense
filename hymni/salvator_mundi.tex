\rubrica{Hymnus sabbatis diebus ferialiter celebratis.}

\paragraph{Salvator mundi} Domine,
qui nos salvasti hodie,
in hac nocte nos protege
et salva omni tempore.

Adesto nunc propitius
et parce confitentibus,
tu dele nostra crimina,
tu tenebras illumina.

Ne mentem somnus opprimat,
nec hostis nos surripiat,
nec ullis caro penitus
commaculetur sordibus.

Tu reformator sensuum
votis precamur cordium,
ut puris castis mentibus
surgamus a cubilibus.

Sit laus, perenis gloria,
Deo Patri cum Filio,
sancto simul Paraclito
in sempiterna saecula.\footcite[53r]{bp1502}
